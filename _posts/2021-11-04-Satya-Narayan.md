---
published: true
title: सत्यनारायण पुजा माहिती
---


हिमालयाच्या परिसरात सत्यनारायण देवतेची काही मंदिरे आहेत. 

तिथून हे व्रत बंगालमध्ये व खाली दक्षिणेत आले असावे. महाराष्ट्रात हे व्रत कोणाला माहित नव्हते. पेशवाईच्या कागदपत्रात सत्यनारायणाच्या पूजेचा उल्लेख आढळत नाही. विष्णूसहस्त्रनामात हे नाव आलेले नाही. हे जोडनाव आहे. म.म. हरप्रासाद शास्त्री यांच्या मते सत्यनारायण पूजेचा उगम मुसलमानी आहे. या पूजेचे प्रारंभीचे नाव सत्यपीरेर पूजा असे आहे. सत्य पीराला शिर्णी अर्पण करण्याची मुसलमानांची चाल बंगाली हिंदुनी सत्यनारायणाच्या पूजेत स्वीकारली.  

श्री सत्यनारायण ही सगुण पूजा आहे. काही विशेष निमित्ताने चैतन्य शक्तीचे स्मरण,पूजन करणे,तिच्याविषयी कृतज्ञता व्यक्त करणे, हा सत्यनारायण पूजेचा हेतू असला पाहिजे. मनाला उभारी, प्रसन्नता वाटेल, श्रद्धा निर्माण होईल, पुरुषार्थाची उपासना करण्याची प्रेरणा जागृत होईल असे सत्यनारायण पूजेचे स्वरूप असले पाहिजे.
