---
published: true
title: लघुरुद्र अभिषेक व माहिती 
---


!!ॐ नमः शिवाय !!  
लघु रुद्र / महारुद्र /अतिरुद्र अभिषेक

ब्रम्हा,विष्णू आणि महेश या त्रिमूर्तींपैकी, महेश म्हणजेच शिवशंकर हे सर्वात भोळे आणि भक्तीला लवकर फळ देणारे दैवत म्हणून प्रसिद्ध आहे.
सृष्टीच्या निर्मितीमधील शक्तीचा अर्धा भाग म्हणजे शिव. महांकाळ या अवतारात तो मृत्यू आणि प्रलयाला संबोधित करतो. तंत्राची निर्मिती शिवशंभू पासून झाली. विविध प्रकारच्या सिद्धी आणि त्याची उद्दिष्ट साध्य करण्यासाठी शिवाने ६४ यंत्रांची आणि त्यांच्या मंत्रांची निर्मिती केली असे मानतात.
नटराज रूपातील शिवशंभो नृत्य आणि संगीताची दैवत म्हणून ओळखले जातात.हनुमान आणि भैरव हे शिवाचे प्रचलित अवतार मानले जातात. शिवाची अर्धांगिनी शक्ती हि विश्वनिर्मिची माता म्हणून ओळखली जाते.शिवाचे पुत्र श्रीगणेश हे विघ्नहर्ता,गणपती,गुणपती म्हणून ओळखले जातात.भारतातील दोन अति पवित्र नद्या : गंगा आणि नर्मदा या शंकराशी निगडित आहेत. नवग्रहांपैकी ७ ग्रहांचे आराध्य दैवत शिवाशी निगडित आहेत. जसे कि:  
मंगल आणि गुरु ग्रह : भगवान शंकर  
शनी ग्रह :भगवान हनुमान  
राहू ग्रह : भगवान भैरव  
चंद्र ,शुक्र आणि केतू : देवी  
  
लघुरुद्र अभिषेकाचे धार्मिक महत्व:  
महारुद्र अभिषेकानंतर , लघुरुद्र अभिषेकाला भगवान शिवशंकरांना प्रसन्न करण्यासाठीच्या पूजांमधे अनन्य साधारण महत्व आहे. रुद्र म्हणजे सर्व ज्ञात अज्ञात पापांचे हरण करणारा साक्षात शिवशंभू !!  

लघुरुद्र अभिषेकाचे फायदे:  
पत्रिकेतील चंद्राचे दुष्परिणाम , सर्व प्रकारच्या व्याधी व आरोग्य विषयक तक्रारी, तसेच योग्य वर/वधू मिळण्यात येणाऱ्या अडचणी दूर होण्यासाठी उपयुक्त. आरोग्य नातेसंबंध व्यवसाय  वृद्धिंगत होण्यासाठी तसेच घरातील वातावरण शुद्ध होण्यासाठी अत्यंत लाभदायक. घरात होणारे सततचे कलह, भांडणे, अचानक उद्भवणारी संकटे इत्यादी दूर करण्यासाठी प्रभावी. 

विधी:  
श्रीरुद्र (१ रुद्र होम) = भगवान शिवशंकरांच्या अति प्राचीन नामावलीची ११ आवर्तने + चमक = एकादश रुद्राचे एक आवर्तन.  
१ लघुरुद्र = एकादशरुद्राची ११ आवर्तने  
१ महारुद्र = लघुरुद्राची ११ आवर्तने  
लघुरुद्र अभिषेक करण्यासाठी सुयोग्य काळ (मुहूर्त):  
लघुरुद्र अभिषेकासाठी कोणताही शुभ सोमवार सुयोग्य धरला जातो. तसेच वाढदिवस, गृहकार्य, नवीन वस्तु प्रवेश इत्यादी प्रसंगी लघुरुद्र करावा.  
.
